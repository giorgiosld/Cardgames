# Cardgames
## Programmazione Avanzata
### Specifica Progetti Gennaio-Marzo 2022

L’obiettivo del progetto è quello di sviluppare una libreria Java che permetta di implementare giochi di carte. La libreria dovrà fornire classi ed interfacce che potranno poi essere specializzate per implementare diversi giochi di carte e realizzare giocatori bot.


### Il Progetto
Sviluppo Base (Valutazione massima 25)
Il progetto consegnato a questo livello di sviluppo dovrà:
Definire una gerarchia di classi ed interfacce per rappresentare i giochi con le carte e le sue regole;
Usare tali classi ed interfacce per implementare un semplice gioco di carte;
Implementare una semplice interfaccia a console che consenta di giocare al gioco.

La libreria prodotta dovrà supportare possibili estensioni come, ad esempio, la possibilità di considerare giochi con tipologie di mazzi differenti. 
Per poter consentire di valutare l’efficacia e la correttezza di quanto sviluppato, il codice dovrà essere accompagnato da opportuni test ed esempi (anche questi da inserire nel folder “test” di gradle).



### Implementazione Avanzata (Valutazione massima 30 e Lode) 
In questo livello di implementazione, oltre alle funzionalità dello sviluppo base, dovrà essere implementata una semplice interfaccia grafica che consenta di accedere ai diversi giochi implementati.

.





### Griglia di valutazione
Il progetto verrà valutato secondo la seguente griglia di valutazione:
1. Definizione delle responsabilità, le responsabilità dovranno essere descritte in una breve relazione, in pdf, allegata al progetto (NB: descrivere le responsabilità non vuol dire elencare le interfacce e le classi sviluppate);
2. Coerenza dell’implementazione delle responsabilità. Per ogni responsabilità individuata al punto precedente indicare le interfacce e le classi che la implementano;
3. Rispetto dei principi SOLID;
4. Pulizia del codice ed assenza di Code Smell;
5. Estendibilità del codice prodotto;
6. ganizzazione del progetto (Gradle): il progetto gradle dovrà funzionare senza errori eseguendo i comandi “gradle build” e successivamente “gradle run” (quest’ultimo con eventuali parametri aggiuntivi).  
7. Documentazione del codice (formado javadoc);
8. Presenza dei test (in proporzione al numero di classi e metodi testati);
9. Uso dei principi e metodologie viste a lezione;
10. Rispetto delle specifiche di consegna.
### Modalità di Consegna
Il progetto dovrà essere consegnato in una cartella denominata CognomeNomeMatricola in un archivio zip, tgz o tar.gz con lo stesso nome. L’uso di altri formati di consegna non è permesso! Nel caso il progetto non verrà valutato e considerato come non consegnato (non potendo quindi partecipare alla prova scritta).

All’interno della cartella CognomeNomeMatricola si dovrà trovare:
I sorgenti del progetto gradle
Un pdf con la descrizione delle responsabilità assegnate, delle loro implementazioni, e delle istruzioni necessarie a valutare il progetto.

